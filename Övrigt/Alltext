Intressen:
Mitt stora intresse som ung har alltid varit fotboll som jag fortfarande spelar, när säsongerna i fotbollen är slut har jag ett väldigt
stort intresse i att åka snowboard också. För ungefär 1/2 år sedan började jag bli intresserad av till en början webdesign. 
Jag hjälpte 2 polare som hade startat en egen webbyrå genom att sitta med photoshop och göra enkla bilder osv till olika hemsidor.
Efter ett tag blev jag introducerad till mer webbprogramering och jag gillade mer den problemlösande delen eftersom jag aldrig
ansett mig vara en speciellt begåvad designer. 

Familj:
Min familj består av Mamma, pappa och min syster som bor i Dalstorp, en liten by i Västra Götaland, ca 45 min från Borås.

Bra/Mindre bra på:
Om vi ska se det mer till skolan så skulle jag väl säga att när jag väl börjar med saker är jag väldigt målmedveten om att 
slutföra dem på ett väldigt bra sätt, den mindre bra sidan är väl att jag har en förmåga att ta tag i saker lite väl sent.
Vilket är en egenskap jag har bestämt mig för att ändra nu när jag har börjat högskola.

Tidigare Utbildning:
Jag gick på Sven Eriksonsgymnasiet i Borås där jag studerade på Idrottslinjen med inriktning fotboll. Linjen handlade väldigt 
mycket om idrott och om hur man ska nå framgång, men den stora anledningen att jag gick där var för jag fick chansen att spela
fotboll på skoltid, vilket jag tyckte var mycket bättre än att sitta och plugga ekonomi tex.

Arbetslivserfarenhet:
Efter jag avslutade mina studier i Borås började jag arbeta på fabrik för att få ihop en del pengar till mina studier. Så det var
10 månaders hårt arbete direkt efter skolan som gav mig motivation till att studera vidare.

Tidigare programeringserfarenhet:
Jag har jobbat lite med Html och CSS men har väl inte mer än bara lite grundläggande kunskaper där. Jag har 
även programmerat lite C# men har även där bara väldigt grundläggande kunskaper.

Anledningen till att jag sökte utbildningen:
Ända sedan jag blev introducerad till kodning och på sättet man kan skapa program och hemsidor har jag bara blivit mer och mer
intresserad och nu fast besluten till att jobba med det i framtiden.

Tankar inför framtiden:
Jag hoppas givetvis att jag blir eftertraktad på marknaden efter min utbildning men mitt stora mål är att
starta mitt egna företag och försöka nå framgång på det sättet.